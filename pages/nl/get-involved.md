---
title: Werk mee
description:
background:
toc: true
---

Ook jij kan meewerken om de Aziatische hoornaar in kaart te brengen. Dat doe je zo:

- Leer de Aziatische hoornaar te [herkennen](https://vespawatch.be/identification)
- Geef door dat je [de wesp](https://waarnemingen.be/species/8807/) of [een nest](https://vespawatch.be/report-nest/) zag.
- Lok hoornaars met plaatsen van wiekpotten. 
- Zoek nesten.
- Word lid van de  groep [Vespawatchers](https://www.facebook.com/groups/474218836579263/) op facebook.

Ben je een professionele wespenverdelger? Dan vind je meer info op [deze pagina](https://vespawatch.be/professional-eradicators/).

## Denk je de wesp te hebben gezien?

1. Neem een of meerdere foto‘s. Ook al is het moeilijk om een foto te nemen van een vliegend insect. Enkel met een foto kan er worden bevestigd dat het een Aziatische hoornaar is. 
    - Zag je een hoornaar, maar kon je niet op tijd een foto nemen? Kijk dan de komende dagen op dezelfde plaats. 
    -	Heb je geen fototoestel? Vraag hulp aan iemand in de buurt.
2. Ga naar [waarnemingen.be](https://waarnemingen.be/species/8807/) om te melden. 
3. Upload de foto(‘s) op diezelfde website.
4. Vul meer gegevens in, bijvoorbeeld de plaats en tijdstip van je waarneming. Verstuur.
5. Volg je melding op om te bekijken of het gaat om een Aziatische hoornaar.

## Hoe zoek je nesten?
Hoornaars zoeken voedsel binnen de 2000 meter rond hun nest. Ze vangen gemiddeld 2 prooien per uur. Zie je een hoornaar die voedsel zoekt? Dan is er een nest in de buurt. Met deze 6 tips kan je een nest vinden.

### Tip 1: Meld, meld, meld,...

- Ben je niet zeker dat je een Aziatische hoornaar zag? Neem toch een foto en meld dit op <a href="https://waarnemingen.be/species/8807/">waarnemingen.be</a>. Je leert snel hoe je de verschillende soorten kan herkennen op de website.
-	Zie je weer hoornaars op dezelfde plaats? Geef die zeker door. Ook dat is nuttige info voor nestopsporing en onderzoek.
- Kan je geen goede foto nemen? Vraag hulp aan buren, vrienden of kennissen.


<div class="card theme-card-horizontal">
    <img title="(c) Nick Colpaert" src="/assets/images/get-involved-search-fruit.jpeg">
    <div class="card-body">
        <h5 class="card-title">Tip 2: Zoek hoornaars waar je ze kan vinden</h5>
        <p class="card-text">Hoornaars komen vaker voor op plaatsen waar veel kleine insecten zijn.  Ze eten ook graag suikers. Je vindt de hoornaars dus:</p>
        <p class="card-text" style="text-indent: 25px">• Rond bijenkasten.<br>• Bij rijp (afgevallen) fruit: vooral peren en appels, want die bevatten veel suikers.<br>• Bij planten die bloeien in het najaar zoals klimop (<em>Hedera helix</em>) en sneeuwbes (<em>Symphoricarpos</em>).
</p>
    </div>
</div>

<div class="card theme-card-horizontal">
    <img title="(c) Honeybee Valley" src="/assets/images/get-involved-search-prey.jpeg">
    <div class="card-body">
        <h5 class="card-title">Tip 3: Kijk goed in welke richting de wesp vliegt met haar prooi</h5>
        <p class="card-text">Hoornaars keren met hun prooi terug naar het nest. Maar let op, soms maken ze eerst een bocht. Blijf ze goed volgen tot ze uit het zicht zijn.
        </p>
        <p class="card-text" style="text-indent: 25px">• 	Eerst gaat ze op zoek naar een geschikte tak. Dat kan in elke richting.<br>• Ze gaat omgekeerd aan de tak hangen om de prooi te ontleden.<br>•	Ze klemt de vleesbal tussen haar borststuk en poten.<br>•	Pas dan vliegt ze terug in de richting van het nest 
 </p>
 <p cladd="card-text">Hoornaars vliegen vaak op een bepaalde hoogte. Zo kunnen ze gemiddeld 30 kilometer per uur vliegen.
 </p>
    </div>
</div>


<div class="card theme-card-horizontal">
    <img title="(c) Honeybee Valley" src="/assets/images/get-involved-search-tube.jpeg">
    <div class="card-body">
        <h5 class="card-title">Tip 4: Ga opnieuw naar plaatsen waar de Aziatische hoornaar al is gespot </h5>
        <p class="card-text">Hoornaars zoeken hun voedsel graag op dezelfde plaats. Imkers merkten dat dezelfde hoornaar terugkwam naar dezelfde bijenkasten. Elke dag, 4 weken na elkaar. We vonden ook al hoornaars die 3 weken lang terugkwamen naar dezelfde klimopstruik. <br>
Wil je een hoornaar iets langer observeren of een mooie foto nemen? <br>
Ga dan opnieuw naar de plaats waar je er al een zag.
</p>
    </div>
</div>

<div class="card theme-card-horizontal">
    <img title="" src="/assets/images/get-involved-search-people.jpeg">
    <div class="card-body">
        <h5 class="card-title">Tip 5: Werk samen</h5>
        <p class="card-text">Nesten van Aziatische hoornaars vinden, is niet simpel. De nesten in bomen zijn goed verstopt. Een extra paar ogen kan het verschil maken. Hoe meer mensen mee uitkijken, hoe sneller je het nest vindt! <br>
Wat kan je doen?
 </p>
<p class="card-text" style="text-indent: 25px">•	Zoek samen in kleine groepjes.<br> 
•	Informeer buren. Soms merken bewoners 'grote wespen' op, maar denken ze niet aan de Aziatische hoornaar.<br>
•	Informeer lokale knooppunten zoals imkers of de brandweer.<br>
</p>
    </div>
</div>

<div class="card theme-card-horizontal">
    <img title="(c) Honeybee Valley" src="/assets/images/get-involved-search-nest.jpeg">
    <div class="card-body">
        <h5 class="card-title">Tip 6: Wanneer moet je zoeken?</h5>
        <p class="card-text">•	Overdag, want alleen dan is de soort actief: 1 uur na zonsopgang tot 1 uur voor zonsondergang. Vanaf de middag zijn ze het actiefst.<br> 
•	Zie je toch een hoornaar bij schemering of in het donker? Dan is dat een Europese hoornaar.<br>  
•	Niet als het regent.<br> 
•	Op een zonnige dag. Ze zijn minder actief op bewolkte, koudere dagen.  
</p>
    </div>
</div>

## Hang wiekpotten met lokstof op

In een gewone wespenval verdrinken de insecten. Wiekpotten laten de hoornaars in leven. Wij hangen de wiekpotten in de buurt van een vermoedelijk nest. En we controleren regelmatig of ze worden bezocht door hoornaars.

Bezoekt een Aziatische hoornaar de wiekpot? Dan kan je de vliegrichting naar het nest bepalen. Je kan ook de vliegtijd bepalen door de hoornaars te merken. Zo krijg je belangrijke info over de afstand tot het nest. Met die info kan je een nest opsporen en laten behandelen.

**Zelf aan de slag gaan? Volg ons stappenplan.**

<div class="card theme-card-horizontal">
    <img src="/assets/images/get-involved-bait-1.jpg">
    <div class="card-body">
        <h5 class="card-title">Stap 1: Het maken en uithangen van wiekpotten</h5>
        <p class="card-text">Een wiekpot moet volgende kenmerken bezitten: een glazen of plastic pot met daarin een wiek (vb. keukenrol) die de vloeistof naar boven toe trekt. Als vloeistof kan je een commercieel product gebruiken (vb. Trappit van Edialux), ofwel jouw eigen zelfgemaakte mix bestaande uit 1/3de droge witte wijn, 1/3de bier en 1/3de suiker/siroop. Idealiter hangt een wiekpot net onder ooghoogte en in een open ruimte, zodat je de gemerkte hoornaars goed kan herkennen en gemakkelijk kan zien wegvliegen.</p>
    </div>
</div>

<div class="card theme-card-horizontal">
    <img src="/assets/images/get-involved-search-tube.jpeg">
    <div class="card-body">
        <h5 class="card-title">Stap 2: Het merken van de hoornaars</h5>
        <p class="card-text">Om er zeker van te zijn dat je dezelfde hoornaar observeert, moet je hem vangen en merken. Bij een pot die druk bezocht wordt, moet je voor elk individu verschillende merktekens gebruiken. Je kan gebruikmaken van Opalith merkplaatjes met cijfers of een merkstift die gebruikt wordt door imkers. Om dit te doen, moet je de hoornaar vangen en vastklemmen zodanig het merkteken in alle veiligheid te kunnen plaatsen. Een merkplaatje breng je aan op de bovenkant van het borststuk met een beetje houtlijm of was. Na het merken laat je de hoornaar de volledige ruimte van het merkbuisje gedurende 1 minuut zodat de lijm of was kan opdrogen. Daarna laat je de hoornaar terug vrij. Meestal zal het daarna een tijd duren vooraleer de hoornaar terugkomt naar de wiekpot. Zelden komt de hoornaar onmiddelijk terug.</p>
    </div>
</div>

<div class="card theme-card-horizontal">
    <img src="/assets/images/get-involved-bait-2.jpg">
    <div class="card-body">
        <h5 class="card-title">Stap 3: Opmeten van tijden en vliegrichtingen</h5>
        <p class="card-text"> Van elke gemerkte hoornaar noteer je nu de tijd dat ze de wiekpot verlaat en terugkeert om een volgende lading suikers te verzamelen. Deze tijd maakt het mogelijk om het nest te lokaliseren. Reken 1 minuut = 100 meter. Herhaal de tijdmeting minstens 5 keer en neem de kortste observatie. Als je voldoende gegevens hebt verzameld over de tijden en vlierichtingen op een bepaalde plaats, kun je de wiekpot naar een andere plek verplaatsen. Hier begin je opnieuw zodanig dat je later de vluchtrichtingen en tijden in kaart kunt brengen. Idealiter zet je meerdere wiekpotten uit om in een mum van tijd een maximum aan gegevens te verzamelen.</p>
    </div>
</div>

<div class="card theme-card-horizontal">
    <img src="/assets/images/get-involved-bait-direction.jpg">
    <div class="card-body">
        <h5 class="card-title">Stap 4: Vliegrichtingen en -tijden op kaart uitzetten</h5>
        <p class="card-text"> Ga met de metingen aan de slag om je vliegrichtingen en tijdsaanduidingen op kaart uit te zetten. Wiekpotten met tijden van meer dan 5 minuten kunnen beter 100 meter in de vliegrichting worden verplaatst. Na enige tijd zouden de hoornaars deze wiekpot moeten vinden en zouden je tijden korter en nauwkeuriger moeten zijn. Misschien merk je dat de vliegrichting licht afwijkt van elkaar. Dit komt omdat een hoornaar niet altijd in een rechte lijn naar haar nest vliegt, maar eerder landschapskenmerken gebruikt.</p>
    </div>
</div>

