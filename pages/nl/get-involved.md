---
title: Werk mee
description:
background:
toc: true
---

Ook jij kan meewerken om de Aziatische hoornaar in kaart te brengen. Dat doe je zo:

- Leer de Aziatische hoornaar te [herkennen](https://vespawatch.be/identification)
- Geef door dat je [de wesp](https://waarnemingen.be/species/8807/) of [een nest](https://vespawatch.be/report-nest/) zag.
- Lok hoornaars met plaatsen van wiekpotten. 
- Zoek nesten.
- Word lid van de  groep [Vespawatchers](https://www.facebook.com/groups/474218836579263/) op facebook.

Ben je een professionele wespenverdelger? Dan vind je meer info op [deze pagina](https://vespawatch.be/professional-eradicators/).

## Denk je de wesp te hebben gezien?

1. Neem een of meerdere foto‘s. Ook al is het moeilijk om een foto te nemen van een vliegend insect. Enkel met een foto kan er worden bevestigd dat het een Aziatische hoornaar is. 
    - Zag je een hoornaar, maar kon je niet op tijd een foto nemen? Kijk dan de komende dagen op dezelfde plaats. 
    -	Heb je geen fototoestel? Vraag hulp aan iemand in de buurt.
2. Ga naar [waarnemingen.be](https://waarnemingen.be/species/8807/) om te melden. 
3. Upload de foto(‘s) op diezelfde website.
4. Vul meer gegevens in, bijvoorbeeld de plaats en tijdstip van je waarneming. Verstuur.
5. Volg je melding op om te bekijken of het gaat om een Aziatische hoornaar.

## Hoe zoek je nesten?
Hoornaars zoeken voedsel binnen de 2000 meter rond hun nest. Ze vangen gemiddeld 2 prooien per uur. Zie je een hoornaar die voedsel zoekt? Dan is er een nest in de buurt. Met deze 7 tips kan je een nest vinden.

<div class="card theme-card-horizontal">
    <img title="(c) KVDD" src="/assets/images/get-involved-search-flying.jpeg">
    <div class="card-body">
        <h5 class="card-title">Tip 1: Meld, meld, meld,...</h5>
        <p class="card-text">- Ben je niet zeker dat je een Aziatische hoornaar zag? Neem toch een foto en meld dit op [waarnemingen.be](https://waarnemingen.be/species/8807/). Je leert snel hoe je de verschillende soorten kan herkennen op de website. <br>-	Zie je weer hoornaars op dezelfde plaats? Geef die zeker door. Ook dat is nuttige info voor nestopsporing en onderzoek.<br>- Kan je geen goede foto nemen? Vraag hulp aan buren, vrienden of kennissen.
</p>
    </div>
</div>

<div class="card theme-card-horizontal">
    <img title="(c) Nick Colpaert" src="/assets/images/get-involved-search-fruit.jpeg">
    <div class="card-body">
        <h5 class="card-title">Tip 2: Zoek hoornaars waar je ze kan vinden</h5>
        <p class="card-text">Hoornaars komen vaker voor op plaatsen waar veel kleine insecten zijn.  Ze eten ook graag suikers. Je vindt de hoornaars dus:<br>- Rond bijenkasten.<br>- Bij rijp (afgevallen) fruit: vooral peren en appels, want die bevatten veel suikers.<br>- Bij planten die bloeien in het najaar zoals klimop (<em>Hedera helix</em>) en sneeuwbes (<em>Symphoricarpos</em>).
</p>
    </div>
</div>

<div class="card theme-card-horizontal">
    <img title="(c) Honeybee Valley" src="/assets/images/get-involved-search-prey.jpeg">
    <div class="card-body">
        <h5 class="card-title">Tip 3: Kijk goed in welke richting de wesp vliegt met haar prooi</h5>
        <p class="card-text">Hoornaars keren met hun prooi terug naar het nest. Maar let op, soms maken ze eerst een bocht. Blijf ze goed volgen tot ze uit het zicht zijn.<br>    • 	Eerst gaat ze op zoek naar een geschikte tak. Dat kan in elke richting.<br>   • Ze gaat omgekeerd aan de tak hangen om de prooi te ontleden.<br>    •	Ze klemt de vleesbal tussen haar borststuk en poten.<br>    •	Pas dan vliegt ze terug in de richting van het nest 
 </p>
    </div>
</div>

<div class="card theme-card-horizontal">
    <img src="/assets/images/get-involved-search-triangulation.jpeg">
    <div class="card-body">
        <h5 class="card-title">Tip 4: Triangulatie, driepuntsmethode, beelining</h5>
        <p class="card-text">Door meerdere vliegrichtingen met prooi op enkele honderden meters afstand van elkaar aan te duiden op een kaart bekomt men bij benadering de locatie van het nest.</p>
    </div>
</div>

<div class="card theme-card-horizontal">
    <img title="(c) Honeybee Valley" src="/assets/images/get-involved-search-tube.jpeg">
    <div class="card-body">
        <h5 class="card-title">Tip 5: Aziatische hoornaars zijn trouwe jagers</h5>
        <p class="card-text">In de afgelopen jaren leerden imkers dat steeds dezelfde hoornaar (gemerkt met een stiftje) terug kwam naar dezelfde bijenkasten, elke dag, en dat gedurende 4 weken. Ook zijn hoornaars gevonden die 3 weken lang op dezelfde klimopstruik terugkeerden. De hoornaars vertonen dus enige gehechtheid aan de plaats waar ze voedsel zoeken. Goed om hoornaars iets langer te observeren of een mooie foto te nemen.</p>
    </div>
</div>

<div class="card theme-card-horizontal">
    <img title="" src="/assets/images/get-involved-search-people.jpeg">
    <div class="card-body">
        <h5 class="card-title">Tip 6: Informeer buren, imkers en zoek samen</h5>
        <p class="card-text">Nesten van Aziatische hoornaars zoeken vraagt een plan van aanpak. Nesten in bomen zijn goed verstopt en dan kunnen een extra paar ogen het verschil maken. Het komt ook voor dat bewoners 'grote wespen' opmerken, maar niet denken aan een Aziatische hoornaar. In deze gevallen is informeren en samenwerken de oplossing. Hoe meer ogen op de uitkijk, hoe sneller het nest wordt gevonden! Herbezoek daarom plaatsen van meldingen eerder in het seizoen, organiseer zoektochten in groepen van 3 of meer, informeer lokale knooppunten zoals imkers, de brandweer, ...</p>
    </div>
</div>

<div class="card theme-card-horizontal">
    <img title="(c) Honeybee Valley" src="/assets/images/get-involved-search-nest.jpeg">
    <div class="card-body">
        <h5 class="card-title">Tip 7: Moment van de dag en weersomstandigheden</h5>
        <p class="card-text">De Aziatische hoornaar jaagt enkel overdag. Zie je bij schemering een hoornaar jagen tegen een buitenlicht of raam, dan is dit een Europese hoornaar en geen Aziatische hoornaar. Hoornaars vliegen niet uit noch gaan ze jagen als het regent. Ook op een bewolkte zomerdag zijn hoornaars minder actief dan als de zon volop schijnt. De gemiddelde warmte speelt ongetwijfeld een rol. In de zomer jagen hoornaars vanaf 1 uur na zonsopgang tot 1 uur voor zonsondergang. Vanaf de middag zijn hoornaars het meest actief.</p>
    </div>
</div>

## Zet wiekpotten met lokstof uit

Dit zijn potten die, in tegenstelling tot conventionele wespenvallen, de hoornaars in leven laten in plaats van ze te laten verdrinken. Deze wiekpotten worden opgehangen in de buurt van een vermoedelijk nest en moeten regelmatig worden gecontroleerd op de aanwezigheid van hoornaars. Door de vliegrichting en -tijden van de hoornaar te meten, kun je de afstand en de richting tot het nest schatten. Dit helpt bij het opsporen van het nest en het neutraliseren ervan.

Zelf aan de slag gaan? Volg ons stappenplan.

<div class="card theme-card-horizontal">
    <img src="/assets/images/get-involved-bait-1.jpg">
    <div class="card-body">
        <h5 class="card-title">Stap 1: Het maken en uithangen van wiekpotten</h5>
        <p class="card-text">Een wiekpot moet volgende kenmerken bezitten: een glazen of plastic pot met daarin een wiek (vb. keukenrol) die de vloeistof naar boven toe trekt. Als vloeistof kan je een commercieel product gebruiken (vb. Trappit van Edialux), ofwel jouw eigen zelfgemaakte mix bestaande uit 1/3de droge witte wijn, 1/3de bier en 1/3de suiker/siroop. Idealiter hangt een wiekpot net onder ooghoogte en in een open ruimte, zodat je de gemerkte hoornaars goed kan herkennen en gemakkelijk kan zien wegvliegen.</p>
    </div>
</div>

<div class="card theme-card-horizontal">
    <img src="/assets/images/get-involved-search-tube.jpeg">
    <div class="card-body">
        <h5 class="card-title">Stap 2: Het merken van de hoornaars</h5>
        <p class="card-text">Om er zeker van te zijn dat je dezelfde hoornaar observeert, moet je hem vangen en merken. Bij een pot die druk bezocht wordt, moet je voor elk individu verschillende merktekens gebruiken. Je kan gebruikmaken van Opalith merkplaatjes met cijfers of een merkstift die gebruikt wordt door imkers. Om dit te doen, moet je de hoornaar vangen en vastklemmen zodanig het merkteken in alle veiligheid te kunnen plaatsen. Een merkplaatje breng je aan op de bovenkant van het borststuk met een beetje houtlijm of was. Na het merken laat je de hoornaar de volledige ruimte van het merkbuisje gedurende 1 minuut zodat de lijm of was kan opdrogen. Daarna laat je de hoornaar terug vrij. Meestal zal het daarna een tijd duren vooraleer de hoornaar terugkomt naar de wiekpot. Zelden komt de hoornaar onmiddelijk terug.</p>
    </div>
</div>

<div class="card theme-card-horizontal">
    <img src="/assets/images/get-involved-bait-2.jpg">
    <div class="card-body">
        <h5 class="card-title">Stap 3: Opmeten van tijden en vliegrichtingen</h5>
        <p class="card-text"> Van elke gemerkte hoornaar noteer je nu de tijd dat ze de wiekpot verlaat en terugkeert om een volgende lading suikers te verzamelen. Deze tijd maakt het mogelijk om het nest te lokaliseren. Reken 1 minuut = 100 meter. Herhaal de tijdmeting minstens 5 keer en neem de kortste observatie. Als je voldoende gegevens hebt verzameld over de tijden en vlierichtingen op een bepaalde plaats, kun je de wiekpot naar een andere plek verplaatsen. Hier begin je opnieuw zodanig dat je later de vluchtrichtingen en tijden in kaart kunt brengen. Idealiter zet je meerdere wiekpotten uit om in een mum van tijd een maximum aan gegevens te verzamelen.</p>
    </div>
</div>

<div class="card theme-card-horizontal">
    <img src="/assets/images/get-involved-bait-direction.jpg">
    <div class="card-body">
        <h5 class="card-title">Stap 4: Vliegrichtingen en -tijden op kaart uitzetten</h5>
        <p class="card-text"> Ga met de metingen aan de slag om je vliegrichtingen en tijdsaanduidingen op kaart uit te zetten. Wiekpotten met tijden van meer dan 5 minuten kunnen beter 100 meter in de vliegrichting worden verplaatst. Na enige tijd zouden de hoornaars deze wiekpot moeten vinden en zouden je tijden korter en nauwkeuriger moeten zijn. Misschien merk je dat de vliegrichting licht afwijkt van elkaar. Dit komt omdat een hoornaar niet altijd in een rechte lijn naar haar nest vliegt, maar eerder landschapskenmerken gebruikt.</p>
    </div>
</div>

