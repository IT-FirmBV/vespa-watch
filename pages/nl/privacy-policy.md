---
title: Privacybeleid
description:
background:
toc: true
---

Dank voor je interesse in het Vespa-Watch project en voor je hulp bij het verzamelen van gegevens over Aziatische hoornaar. Op deze pagina leggen we uit hoe we omgaan met jouw (persoons)gegevens verzameld via deze website.

## Wie beheert de Vespa-Watch website?

De Vespa-Watch website wordt beheerd door het [Instituut voor Natuur- en Bosonderzoek (INBO)](https://www.inbo.be).

## Wat gebeurt er met mijn gegevens?

Via de Vespa-Watch website verzamelen we meldingen van nesten (en voorheen individuen) van Aziatische hoornaar. Een melding bestaat uit algemene gegevens (locatie, tijdstip, foto, etc.) en persoonsgegevens (naam, e-mail, etc.).

Deze gegevens worden permanent bewaard op een beveiligde server. We verwijderen meldingen met ongepaste foto's (inclusief auteursrechtelijk beschermde foto's die van het web geplukt worden) en foutieve locaties die niet achterhaald kunnen worden.

Ter bescherming van het leefmilieu, voor wetenschappelijke doeleinden en in lijn met het [open databeleid van het INBO](https://www.inbo.be/nl/opendatabeleid), worden de _algemene gegevens_ van meldingen ter beschikking gesteld onder een [Creative Commons Zero waiver](https://creativecommons.org/publicdomain/zero/1.0/deed.nl). Deze gegevens worden na validatie ook gepubliceerd op [GBIF](https://www.gbif.org), een globale aggregator voor biodiversiteitsdata. Op die manier kunnen de gegevens van Vespa-Watch wereldwijd gebruikt worden voor beleid, beheer en onderzoek. Ze kunnen ook op andere websites getoond worden, zoals [waarnemingen.be](https://www.waarnemingen.be) en [observation.org](https://www.observation.org).

## Wat gebeurt er met mijn persoonsgegevens?

De Vespa-Watch website vereist geen registratie om een melding te maken. Wel vragen wij uw contactgegevens (naam, telefoon, e-mail) bij het melden van een nest. Wij zullen deze persoonsgegevens enkel gebruiken om u te contacteren voor extra informatie in verband met uw melding of voor het bestrijden van een nest. Uw persoonsgegevens zijn enkel toegankelijk voor mensen betrokken bij het Vespa-Watch project, zoals onderzoekers of personen die nesten opsporen en verwijderen. Uw persoonsgegevens worden niet voor andere toepassingen gebruikt, niet gedeeld met derden buiten het project en niet getoond op de website.
