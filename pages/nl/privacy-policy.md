---
title: Privacybeleid
description:
background:
toc: true
---
{: .alert .alert-warning }
Deze website is in ontwikkeling.

Dank voor je interesse in het Vespa-Watch project en voor je hulp bij het verzamelen van gegevens over Aziatische hoornaar. Op deze pagina leggen we uit hoe we omgaan met jouw persoonlijke gegevens en met de gegevens verzameld via de website.

## Wat gebeurt er met mijn gegevens

De Vespa-Watch website wordt beheerd door het [Instituut voor Natuur- en Bosonderzoek (INBO)](https://www.inbo.be). Ter bescherming van het leefmilieu, voor wetenschappelijke doeleinden en in lijn met het [open databeleid van het INBO](https://www.inbo.be/nl/opendatabeleid), worden alle gegevens (inclusief foto's, maar exclusief persoonsgegevens) die via de website van Vespa-Watch worden ingediend, onder een [Creative Commons Zero waiver](https://creativecommons.org/publicdomain/zero/1.0/deed.nl) ter beschikking gesteld. Uw gegevens worden na validatie gepubliceerd op [GBIF](https://www.gbif.org), een globale aggregator voor biodiversiteitsdata. Op die manier kunnen de gegevens van Vespa-Watch wereldwijd gebruikt worden voor beleid, beheer en onderzoek. Ze kunnen ook op andere websites getoond worden, zoals [waarnemingen.be](https://www.waarnemingen.be) en [observation.org](https://www.observation.org). Waarnemingen met ongepaste foto's (inclusief foto's met copyright issues die van het web geplukt worden), foutieve locaties die niet achterhaald kunnen worden worden verwijderd.     

## Naam en e-mail

De Vespa-Watch website vereist in principe geen registratie om een waarneming van Aziatische hoornaar te melden. Zo houden we de drempel voor medewerking zo laag mogelijk en de snelheid van melden hoog. Bij het melden verzamelen we evenwel jouw naam en e-mailadres. Deze zijn enkel zichtbaar voor de beheerders van website in het geval ze contact willen opnemen over jouw waarnemingen in verband met het project (vb. validatie). Ze worden in geen geval gedeeld met derden en worden niet zichtbaar gemaakt op de website. Bij de publicatie van waarnemingen via iNaturalist komen jouw gegevens terecht onder een algemeen profiel van het project en wordt jouw naam evenmin getoond. Uiteraard kan je ook zelf een profiel aanmaken op [iNaturalist](https://www.inaturalist.org/), waarna Vespa-Watch jouw gegevens ook kan gebruiken. Je kan op iNaturalist ook gegevens van andere soorten kwijt.

## Hoelang worden mijn data bewaard

De observaties die je via Vespa-Watch doorstuurt worden permanent bewaard voor natuurbeleid, natuurbescherming en onderzoek. Alle verzamelde gegevens worden opgeslagen op een beveiligde server van het INBO. Alle gegevens worden doorgegeven aan [iNaturalist](https://www.inaturalist.org/), eens gevalideerd worden ze op [GBIF](https://www.gbif.org) gepubliceerd.

## Wie heeft toegang tot mijn persoonlijke gegevens?

Wij vragen uw contactgegevens bij het melden van een nest (naam, telefoon, e-mail) of individu (e-mail). Wij zullen uw persoonlijke gegevens enkel gebruiken om u te contacteren voor extra informatie in verband met uw observatie of voor het bestrijden van nesten. Uw gegevens zijn dus enkel toegankelijk voor mensen betrokken bij het Vespa-Watch project, zoals onderzoekers of personen die nesten opsporen en verwijderen. Uw persoonsgegevens worden verder niet voor andere toepassingen gebruikt, niet gedeeld met derden buiten het project en niet getoond op de website.
