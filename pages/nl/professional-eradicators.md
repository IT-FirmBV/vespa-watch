---
title: Registreer als professioneel wespenverdelger
description:
background:
toc: false
---

Door u aan te melden als professionele wespenverdelger, hier verwijzend naar de onderneming, zet u en uw onderneming zich in voor het effectief neutraliseren en verwijderen van nesten van Aziatische hoornaars (Vespa velutina) in overeenstemming met de geldende gedragscode en wetgeving en het nemen van de nodige veiligheidsmaatregelen om dit te doen. Vespa-Watch kan in geen geval aansprakelijk worden gesteld voor incidenten (schade aan mensen, uitrusting of materialen) of financiële verliezen als gevolg van de interventie. Vespa-Watch komt niet tussen in de financiële afspraken tussen de onderneming en de nesteigenaar. Vespa-Watch biedt geen directe financiële of materiële steun bij een bestrijdingsactie.

Bij het verwijderen van een nest van de Aziatische hoornaar moeten extra veiligheidsmaatregelen worden genomen, daarom organiseert het VBI gespecialiseerde opleidingen. Contacteer het VBI wanneer u geëngageerd bent om deze opleiding te volgen. Professionele wespenverdelgers (brandweerzones, privé verdelger, bestrijdingsinstantie, …) kan toegang verleend worden aan de beheerpagina. Deze pagina omvat de interactieve module voor bestrijding en opvolging van de Aziatische hoornaar, met centraal een geüpdatete lijst van gevalideerde nesten en daaraan te koppelen acties. Als geregistreerde verdelger krijgt u meer informatie te zien, zoals bijvoorbeeld het adres en contactgegevens van de bewoner, om de verdelgingsactie vlot te kunnen organiseren. Om correct te kunnen rapporteren aan de Europese Unie inzake de Aziatische hoornaar (verordening 1143/2014), wordt verdelgers verzocht om de uitgevoerde acties die bij een nest horen nauwkeurig op te geven.
