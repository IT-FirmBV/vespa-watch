---
title: Meld een nest
description:
background:
toc: true
---

Momenteel worden er zomernesten van de Aziatische hoornaar waargenomen, zowel laag bij de grond als op hoge hoogte (tot op 30 meter of meer). Deze nesten kunnen in het najaar een grootte van 1 meter bereiken. Probeer nooit zelf een nest Aziatische hoornaar te bestrijden, maar contacteer hiervoor steeds een professioneel erkend bestrijder!

**Contacteer de [brandweer](https://1722.be/nl/index.html) of een privaat bestrijder bij acuut gevaar**, bijvoorbeeld wanneer het nest zich nabij een woning of andere risicovolle plaats bevindt.

## Wat gebeurt er met mijn melding?

- Je krijgt meteen na melding een overzicht van erkende bestrijders Aziatische hoornaar in Vlaanderen. 
- We valideren je melding. Dat kan enkele dagen duren.
- We verwittigen je als het om een nest van Aziatische hoornaar gaat.

## Is bestrijding gratis?

Momenteel is er geen co√∂rdinatie bestrijding Aziatische hoornaar, we duiden dus niet automatisch een bestrijder aan voor een nest Aziatische hoornaar. De overheid betaalt momenteel geen bestrijdingskosten terug. 

Uitzonderingen op deze algemene regel zijn:

- In West-Vlaanderen (behalve in Langemark-Poelkapelle, Lo-Reninge, Mesen, Middelkerke en Roeselare) worden sinds 1 augustus 2023 alle nesten kosteloos verwijderd. Indien je hiervan wil gebruik maken, hoef je na jouw melding bij vespawatch.be niets te doen. In geval van een onduidelijke foto voor validatie zal je worden gecontacteerd om een duidelijkere foto te bezorgen. Gevalideerde nesten in deze regio worden aan de respectievelijke verdelger doorgegeven. Wees je wel bewust dat hier een zekere wachttijd aan verbonden is. Indien je een nest snel wil laten verwijderen, kan je op eigen kosten zelf contact opnemen met een professionele verdelger. 
- In Oost-Vlaanderen worden sinds 17 augustus 2023 alle nesten kosteloos verwijderd. Indien je hiervan wil gebruik maken, hoef je na jouw melding bij vespawatch.be niets te doen. In geval van een onduidelijke foto voor validatie zal je worden gecontacteerd om een duidelijkere foto te bezorgen. Gevalideerde nesten in deze regio worden aan RATO vzw doorgegeven, die binnen de 10 werkdagen telefonisch contact zal opnemen voor een afspraak tot bestrijding. Indien je een nest sneller wil laten verwijderen, kan je op eigen kosten zelf contact opnemen met een professionele verdelger of de brandweer.
- In Vlaams-Brabant hebben de volgende gemeenten een specifieke werking: [Begijnendijk](https://www.begijnendijk.be/subsidie-voor-neutralisatie-aziatische-hoornaar), [Tremelo](https://www.tremelo.be/product/3399/subsidie-bestrijding-aziatische-hoornaar), [Keerbergen](https://www.keerbergen.be/subsidie-bestrijding-aziatische-hoornaar), [Boortmeerbeek](https://www.boortmeerbeek.be/subsidie-bestrijding-aziatische-hoornaar-2), en [Leuven](https://leuven.be/aziatische-hoornaar). Meer info vind je op de website van deze gemeenten.

## Meld een nest

{: .alert .alert-info}
Belangrijk is dat je een foto inzendt waarop de wesp goed zichtbaar is. Verschillende soorten wespen bouwen een nest dichtbij de grond. Een duidelijke foto van de wesp is in dat geval nodig om de soort te bepalen.

<form action="" method="POST" id="nest-report-form" class="needs-validation" enctype="multipart/form-data" novalidate></form>

<script type="text/javascript" src="https://maps.googleapis.com/maps/api/js?sensor=false&key=AIzaSyAC8CPgw0vcpkW8J6Etd3q0pn9cnmb1c7g"></script>
<script src="/assets/js/iasset.js"></script>
